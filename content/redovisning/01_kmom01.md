---
---
Redovisning - kmom01
=========================

<b>Är du sedan tidigare van att jobba i ramverk för att bygga webbplatser?</b>
<p>
Detta är första gången jag arbetar med ramverk för att bygga webbplatser.
</p>

<b>Det blev en del nya verktyg och tekniker i labbmiljön och för att jobba med
redovisasidan, är du bekant med några av dem sedan tidigare?</b>
<p>
Det var lite klurigt att installera labbmiljön då det var väldigt många steg. Det
kändes skönt att vara bekant med en del verktyg som vi har använt i tidigare kurser,
som exempelvis Atom som texteditor, Cygwin som terminal och XAMPP. Det som var
nytt var att göra ett git-repo samt göra ett konto på Github vilket till en början
var lite förvirrande. Installationen av Make och Composer var också aningen
vilseledande men jag fick ihop det till slut. Videoserien “En redovisa-sida
i kursen design” underlättade mycket och var till stor hjälp från början till
slutet av detta kursmoment. Tack vare videorna kunde jag lugnt och metodiskt
bygga upp min me-sida. Att arbeta med textformatet Markdown var inledningsvis
ovant men nu tycker jag ändå att det är relativt enkelt att använda. Jämfört med
HTML och PHP känns Markdown inte lika komplicerad att programmera med, vilket
kan underlätta när man ska designa en webbsida.
</p>

<b>Har du några förutfattade meningar, eller kanske en etablerad övertygelse,
inom design och användbarhet för webben?</b>
<p>
När man surfar runt på nätet fastnar man ofta för vissa bilder, hur en viss
webbsida är uppbyggd eller dess funktionalitet samt hur designen och hur
navigeringsbar den är. Då kan jag ofta få inspiration och tänka att jag själv
en dag vill kunna designa och bygga upp en webbsida minst lika bra. Denna kurs
känns som väldigt bra start för att nå det målet.
</p>

<b>Hur kändes det att styla webbplatsen med CSS? Gick det bra?</b>
<p>
Det gick bra att styla webbplatsen med CSS. Eftersom att vi utgick från en
befintlig webbplats som grund me- och redovisa-sida kändes det inte så svårt
att styla stylesheeten. Jag gjorde inte alltför avancerade ändringar i min
style men den blev iallafall användbar. Videon "Styleväljaren och redigera en
stylesheet" samt video- genomgången för kursmomentet gav mig tips och idéer om
hur jag kunde styla min stylesheet.
</p>

<b>Vilken är din TIL för detta kmom?</b>
<p>
Jag känner att jag har lärt mycket under just detta kursmoment. Bland annat nya
sätt att kunna styla sin CSS på, hur man kan använda verktyget Git på olika sätt
samt möjligheten att kunna redigera och skala om en bild med hjälp av en query
string direkt i webbläsaren.
</p>
